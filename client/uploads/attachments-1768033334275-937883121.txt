Εκτέλεση Συνταγής
Πλένουμε την πεσκανδρίτσα και με προσοχή κόβουμε το κεφάλι με ένα μεγάλο μαχαίρι.

Αλατίζουμε ελαφρά το σώμα της και το αφήνουμε στην άκρη.

Τοποθετούμε το κεφάλι του ψαριού σε μία μεγάλη κατσαρόλα, προσθέτουμε το νερό, λίγους κόκκους πιπεριού και τα λαχανικά καθαρισμένα και κομμένα σε μεγάλα κομμάτια.

Βράζουμε για 30 λεπτά περίπου, μέχρι να προχωρήσουμε με τα υπόλοιπα βήματα της συνταγής.

Χάρη στη λειτουργία Pot Boost της NEFF, το νερό βράζει σε χρόνο ρεκόρ, γιατί το σκεύος σας θερμαίνεται έως και 35% πιο γρήγορα σε σύγκριση με το υψηλότερο επίπεδο ισχύος.

Παράλληλα ψιλοκόβουμε το κρεμμύδι και την ίδια ποσότητα από το φοινόκιο.

Σε μία κατσαρόλα προσθέτουμε λίγο ελαιόλαδο και σοτάρουμε το κρεμμύδι με το φοινόκιο, χωρίς να πάρουν έντονο χρώμα.

Προσθέτουμε στην κατσαρόλα το σκόρδο ψιλοκομμένο και το ψάρι με προσοχή.

Σοτάρουμε την πεσκανδρίτσα ελαφρά από όλες τις πλευρές της και σβήνουμε με το κρασί.

Αφαιρούμε το ψάρι από την κατσαρόλα και το τοποθετούμε σε ένα πυρίμαχο σκεύος που θα τελειώσουμε το γιουβέτσι πεσκανδρίτσας στο φούρνο.

Προσθέτουμε στην κατσαρόλα το κριθαράκι, τη ντομάτα στον τρίφτη, λίγο αλάτι, πιπέρι και ανακατεύουμε.

Αδειάζουμε το μείγμα στο πυρίμαχο σκεύος με το ψάρι και προσέχουμε να μη μείνει κριθαράκι πάνω στο ψάρι για να βράσει ομοιόμορφα.

Σουρώνουμε το ζωμό του ψαριού και τον προσθέτουμε ζεστό πάνω από το κριθαράκι, έτσι ώστε να το καλύψει κατά 3 εκατοστά.

Τοποθετούμε το σκεύος στον φούρνο με προσοχή γιατί έχει αρκετά υγρά. Αυτό το κάνουμε βέβαια πολύ εύκολα με τους φούρνους NEFF και την πόρτα Slide & Hide® που εξαφανίζεται πλήρως κάτω από το φούρνο και μας επιτρέπει να έχουμε ευκολότερη πρόσβαση.

Ψήνουμε το γιουβέτσι με την πεσκανδρίτσα σε προθερμασμένο φούρνο στους 180 °C για 25-30 λεπτά, μέχρι να μαγειρευτεί το κριθαράκι με το ψάρι και να μελώσει.

Αφαιρούμε το γιουβέτσι ψαριού από το φούρνο, το αφήνουμε να σταθεί για 10 λεπτά και το σερβίρουμε με φρέσκο ψιλοκομμένο μαϊντανό από πάνω.